Oqaasiliortut ataatsimiinnerat sisamanngornermi 14.05.2020 nal. 10.00-14.00.  Peqataasussat: Oqaasiliortut: Mariia Simonsen, Juaaka Lyberth, Karen Ramsøe & Hans Kristian Olsen Peqataanngitsoq: Knud Møller Oqaasileriffimmit: Lisathe Møller & Katti Frederiksen Oqaluuserisassat: 1. Oqaluuserisassat akuerineqarnerat. 2. Kingullermik ataatsimiinnermit imaqarniliap akuerineqarnera. 3. Siulittaasumit Oqaasileriffimmillu ilisimatitsissutit. 4. Siulittaasup tullissaanik qinersineq, suleriaaseq § 2. 5. Kalaallisut taaguusigassat: a. bæredygtig udvikling – mut? -mi? b. delfin c. isikkamik arsarnermi taaguusersuutit akuerineqarnissaat 6. Aalajangiivigisassat allat: a. Naya pillugu saaffiginnissut 7. Suliat allat pillugit ilisimatitsineq a. Inuit aqqi pillugit saaffiginnissutit b. Tusagassiorfinnik suleqateqartarneq pillugu ilisimatitsissut 8. Ataatsimiinnissap tulliata ullulerneqarnera. 9. Tamalaat.          Imaqarniliaq 1. Oqaluuserisassat akuerineqarnerat. Oqaluuserisassat akuerineqarput. 2. Kingullermik ataatsimiinnermit imaqarniliap akuerineqarnera Februaarip 26-anni 2020-mi ataatsimiinnermit imaqarniliaq akuerineqarpoq. 3. Siulittaasumit Oqaasileriffimmillu ilisimatitsissutit Oqaasileriffimmit ilisimatitsissutit allassimasut tusaatissatut tiguneqarput. 4. Siulittaasup tullissaanik qinersineq, suleriaaseq § 2 Oqaasiliortuni ilaasortaq Karen Ramsøe siulittaasup tulliatut qinerneqarpoq. 5. Aalajangiivigisassat: a. bæredygtig udvikling – mut? -mi? Oqaasiliortut septembarip 19-anni 2019-imi ataatsimiinnerminni bæredygtig udvikling kalaallisut ima taaguuteqartussatut aalajangeraluarpaat: “piujuartitsilluni ineriartorneq”, kingornali paasinarsivoq piujuartitsilluni ineriartortitsineq imarisarpiaanut naleqquttuusoq. Tamanna pillugu Oqaasiliortut bæredygtig udvikling ima allanngorlugu akuerisatut taaguuserpaat: “piujuartitsilluni ineriartortitsineq”. Piujuartitsilluni ineriartortitsineq sorlermik kingulleqqiuserneqartassanersoq Oqaasiliortut misissuisitsereernerisa kingorna aalajangiuppaat sumiiffilerut -mi uiggiullugu atorneqartassasoq, taamaattumik uku Oqaasiliortunit akuerineqartutut aalajangiunneqarput: o verdensmål for bæredygtig udvikling ▪ piujuartitsilluni ineriartortitsinermi nunarsuarmi anguniagaq (qass. piujuartitsilluni ineriartortitsinermi nunarsuarmi anguniakkat) o FN's verdensmål for bæredygtig udvikling ▪ piujuartitsilluni ineriartortitsinermi FN-ip nunarsuarmi anguniagaa ▪ (qass. piujuartitsilluni ineriartortitsinermi FN-ip nunarsuarmi anguniagai) b. Delfin  Delfininut tunngasut taaguutissatut akuerisassanngortinneqartut pingasut Oqaasiliortunit eqqartorneqareerlutik innersuussuteqarfigineqarput. Oqaasiliortut taaguutissatut innersuussutigisaat KNAPK-mut Pinngortitaleriffimmullu tusarniaassutigineqareerunik aatsaat aalajangiivigineqarumaarput. Oqaasiliortut kalaallisut taaguutissatut innersuussutigisaat ataani takuneqarsinnaapput: ▪ hvidskæving (lagenorhynchus) (aarluarsunnut tamanut overbegrebi) aarluarsuk ▪ hvidnæse (Lagenorhynchus albirostris) aarluarsuk qaqortumik siggulik ▪ hvidskæving (lagenorhynchus acutus) aarluarsuk kajorujuttortalik c. isikkamik arsarnermi taaguusersuutit akuerineqarnerat  Isikkamik arsarnermi taaguutitut akuerisassani 444-usuni maannamut 12-it Oqaasiliortunit akuerineqartut ukuupput: 2. advarsel mianersoqqussutip aappaa 2. dommer dommerip aappaa 3. dommer dommerit pingajuat 4-sekundersregel sekundini sisamani malittarisassaq åben færdighed periataarsinnaanermik piginnaasaq åbningskamp ammaanersiorluni unammineq advarsel mianersoqqussut give advarsel mianersoqqusivoq afbrudt kamp unammineq unitsinneqartoq afgørelse aalajangiineq aflevering tunniussineq afleveringsskygge tunineqarsinnaanngikkallarfik  6. Kalaallisut taaguusigassat: a. Naya pillugu saaffiginnissut Niviarsiaqqat aqqat Nayaaraq Oqaasiliortunut qinnuteqaatigineqartoq allattaatsimut uniuummat itigartitsissutigineqarsimasoq pillugu Oqaasiliortut eqqartuereernerminni siunniuppaat qinnuteqartoq ilisimatinneqassasoq allamiut aqqat Naya tunngavigalugu kalaallisullu -araq-mik uiguuserlugu qinnuteqaqqissinnaasoq.  7. Suliat allat pillugit ilisimatitsineq a. Inuit aqqi pillugit saaffiginnissutit tusaatissatut tiguneqarput.  b. Tusagassiorfinnik kiffartuussineq pillugu ilisimatitsissut tusaatissatut tiguneqarpoq. Siunnersuutigineqarpoq Danmarkip Radioani periaasiusimasoq, sulisunut sprogbrevinik nassiussisarneq, misilinneqarsinnaasoq. 8. Ataatsimiinnissap tulliata ullulerneqarnera. Maajip 28-at 2020 nal. 10-14 tulliani ataatsimiiffiussaaq. 9. Tamalaat.     Ataatsimiinnermi peqataasut: _____________________________ ______________________________ Mariia Simonsen Karen Ramsøe siulittaasoq siulittaasup tullia  ______________________________ ______________________________ Hans Kristian Olsen Juaaka Lyberth ilaasortaq ilaasortaq   Ataatsimeeqataanngitsup imaqarniliaq atuarsimallugu uppernarsarpaa: _________________________ Knud Møller ilaasortaq 