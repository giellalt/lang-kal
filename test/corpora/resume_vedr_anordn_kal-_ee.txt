JUSTITSMINISTERIET
Udlændingeafdelingen

Ulloq 29. marts 2012-10-26



IMAQARNILIAQ


Nunani allamiut pillugit inatsisip allannguutaanik (kinaassutsimik allagartat (visa) pillugit ataatsimoorussatut allakkiaq pillugu peqqussutip atortinneqalernissaa, ilinniagaqarnikkut iliuutsit il.il. pillugit malittarisassiornissamut piginnaatitsinissaq) inatsisip Kalaallit Nunaanni ilaannaasumik atortuulersinneqarnissaanik peqqussutip allannguutaanut missiliuut.


Peqqussummik siunertaavoq visumit imarisaat pillugit paasissutissaasivinnik (VIS), Schengenimi suleqatigiinnissaq pillugu isumaqatigiissutip ilagisaanik, atuilernissami atuinissamilu aalajangersakkanik assigiinngitsunik  Kalaallit Nunaanni atortuulersitsinissaq.

VIS nalinginnaasumik imatut atortinneqarpoq naalagaaffit ilaasortaasut 31. oktober 2011-imiit naalagaaffinni ilaasortaanngitsuni innuttaasut pinngitsooratik visumeqartussaasut nunamut iserniarnerisa misissuiffigisarnissaat piareersimaffigisassagaat, aamma naalagaaffiit ilaasortaasut kingusinnerpaamik 2012-imi majip naanerani nunamut isernerni kinaassutsimut allagartanik pisariaqarneratut misissuisarnissaq piareersimaffigissagaat.

VIS aallarniutitut atortinneqarpoq Afrikap avannaani, tamatumalu kinguneraa VIS-ip aallaqqaammut taamaallaat paasissutissartaqarnera inuit visallit nunat Schengenimut ilaasortaasut Afrikap Avannaani sinniisuutitaasa suliarisimasaannik.

Ataatsimut isigalugu
19. december 1966-imi Danmarkip atsiorpaa Schengenimi naalagaaffiit isumaqatigiissutaannut ilanngunnissamik isumaqatigiissut (ilanngunnermik isumaqatigiissut). Ilanngunnermik isumaqatigiissut taanna Savalimmiuni Kalaallit Nunaannilu atuutinngilaq, taamaattumillu Schengenimi isumaqatigiissummi suleqatiginninnissaq pillugu isumaqatigiissummi peqataanatik.

Danmarkip Kalaallit Nunaatalu akornanni passit atornagit angalasinnaanerup qularnaatsumik atuutiinnarnissaa siunertaralugu pisariaqarpoq Schengenimi isumaqatigiissummi tamatumunngalu attuumassutilittut aalajangersakkat Kalaallit Nunaannut naleqqiullugu atorsinnaanissaat. Tamatumuuna nunami killeqarfiit Schengenimi malittarisassianut naapertuuttumik isumannaatsumik  nakkutigineqarsinnaaqqullugit, tassami Danmarkip avammut killeqarfii Schengenimi pineqartunut atatillugu tassaammata Kalaallit Nunaata killeqarfii.

Danmarkimut pingaartuuvoq Schengenimi malittarisassiat malillugit psisussaaffigisanik naammassinninnissaq, ilanngullugu Kalaallit Nunaata avammut killeqarfiinik isumannaatsumik nakkutilliinissaq alaatsinnaarinissarlu aamma nunap killeqarfiisa iluini pisariaqarneratut akuerisanik sulissuteqarnernik, s.ass. nunap killeqarfinnik nakkutilliinermut atatillugu VIS-imik atuinissamik ilaqartumik.
Aammattaaq Danmarkimut pingaartuuvoq qularnaassallugu, Kalaallit Nunaata Danmarkillu akornanni angalasinnaajuarnissaq tamatumunnga atasumik  passinik atuinertaqanngitsumik.

Inatsisip aalajangersagartaanik kinguliiniittunik naammassinninniarnissaq pingaarutilittut isigisariaqarpoq Schengenimi suleqatigiinnissamik isumaqatigiissummi Danmarkip peqataaneranut atasumik Danmarkip taamatullu Kalaallit Nunaata soqutigisaanik nakkutiginninniarnerup ilaatut.

Inatsimmi nr. 1511 27. december 2009-meersumi takuneqarsinnaavoq inatsit taanna Savalimmiuni Kalaallit Nunaannilu atuutissanngitsoq, kisiannili kunngip peqqussutaatigut tamakkiisumik ilaannaasumilluunniit Savalimmiuni  Kalaallit Nunaannilu atortuulersinneqarsinnaasoq pissutsit Savalimmiuni imaluunniit Kalaallit Nunaanni atuuttut tunngavigalugit allannguutitalerlugu.

Inatsisinik Atortitsinermut Ministereqarfiup isumaa unaavoq, pineqartunut tunngassutilittut aalajangersakkat  atortuulersinneqarsinnaasut kunngip Kalaallit Nunaannut peqqqussutaatigut.

Visumit pillugit paasissutissiisarfik (VIS) pillugu Europa-Parlamentip Rådillu peqqussutaat

VIS-imik pingaaruteqarluinnartutut siunertaavoq visumit pillugit ataatsimut aalajangeeriaatsinik aamma  aallartitaqarfinnik suleqatiginninniarnerup pitsaanerulersinnissaa visuminik qinnuteqaatit aalajangiiffiginnittarnerillu pillugit Schengenimi pineqartutigut naalagaaffiit ilaasortaasut akornanni paasissutisseeqatigiittarnerup pisariillisaavigineratigut.

Taamaasilluni VIS-imit pisariillisaavigineqassapput illuatungaani visuminik qinnuteqaatit pillugit suliarinneriaatsit illuatungaanilu ”imaaliinnarluni” visumit tunniunneqartarnerinik pitsaaliuiniarneq pisortat visumitaartitsisartut qinnuteqaammik tigusaqarnerminni misissorsinnaalissammatigik naalagaaffik ilaasortaasoq allagartartaarumasumiit qinnuteqaammik siusinnerusukkut nalunaarsuereersimanersoq, aamma allagartaq itigartitsissutaasimappat, arsaarinnissutaasimappat, tamatumunnga tunngavigisimasat il. il.

VIS-imik siunertaavortaaq peqquserluuteqarnissat akiorniarnissaat killeqarfinnilu alimasinnerusuni nakkutilliinerup,  aamma naalagaaffiit ilaasortaasut susassaqarfiini nakkutilliinerup, pisariinnerulernissaa.

VIS pillugu peqqussut naapertorlugu  visuminik tunineqarnissamik qinnuteqartut pillugit paasissutissat taakkua inuaasa ipaasa naqinneri aamma inuttaasa assingi VIS-imi toqqorneqassapput. Tamanna inuup kiuneranik paasiniaasarnermut pitsaanerulersitsissaaq aamma inummik allamik qinnuteqartuunngitsumik qinnuteqarsimasup visumia atorlugu iserniartoqartillugu peqquserluuteqartarnerit pinaveersaartinniarneqartussaapput. 

VIS-imik aammattaaq  siunertaavoq nunani allamiunik visum atorlugu nunamut isersimasunik nunami pineqartumi najugaqarallarsinnaanerup atuukkunnaareerneratigut kinaassusersiniaanermik pisariillisaaviginninnissaq. Ammattaaq nunap sorliup Schengenimi isumaqatigiissummut naapertuuttumik visumitaartitsisimaneranik paasiniaasarneq pisariinnerulissaaq. 

Naggataagut VIS-imik siunertaavoq naalagaaffinnut ilaasortaasunut ataasiakkaanut imminni isumannaatsuutitsiniarnikkut qunusiarineqarsinnaanermik pitsaaliueqataanissaq. Tamatuma  erseqqinnerusumik nassuiarneqarnera innersuunneqassaaq inatsimmut nr. 431 1. juni 2008-meersumut oqaaseqaatini matumunnga ilanngunneqartuni. 

Visumit pillugit paasissutissaasivimmi (VIS) ujarlersinnaaneq pillugu Rådip aalajangiinera
VIS-imi ujarlernissamut pisinnaatitaaneq Rådimit aalajangiiffigineqarpoq VIS pillugu peqqussutip ilaatut ilaatigullu aalajangersagartaqarpoq VIS-imi paasissutissarsiorsinnaanermik pisortat kikkut qinnuteqarsinaanersut, aamma qarasaasiani paasissutissaatinik illersuiniarnissaq isertuussinerlu pillugit. Taakku erseqqinnerusumik misissuataarneqarsinnaapput inatsimmut nr. 431 1. juli 2008-meersumut oqaaseqaatini matumunnga ilanngunneqartuni.

Europa-Parlamentip Rådillu visat pillugit ataatsimut aalajangersakkatut allakkiat pillugit peqqussutaat (visumkodeks)
Peqqussummi visat tunniunneqarnissaanni patsisissaatitat periaatsillu Schengenimi malittarisassiat atuutereersut inatsisillu allakkiartaat ataatsimut visat pillugit allakkiatut katersorneqarput pineqartunut tunngassutilitsigut maleruagassani atuuttuni imminnut ataqatigiiaarnerat paasinarnerusunngortikkumallugu. Tamatuma saniatigut peqqussutip patajaallisassavai suliarinneriaatsikkut visumitaarniarlutik qinnuteqartut itigartinnissaannut pissutigisassanik pinngitsoorani aalajangersaasariaqarnikkut qularnaarinissaq, visumit tunniunnerini periaatsinik imminnut naapertuuttunngorsarniarlugit iliuusissanik atuilernissaq tamatumuunakkullu visumit pillugit Schengenimi maleruagassiat assigiiaarnerusumik atorneqarnissaat qularnaarlugu. Tamanna erseqqinnerusumik paasisaqarfigiumagaanni inatsimmut nr. 1511-mut 27. december 2009-imeersumut oqaaseqaatit matumunnga ilanngunneqartut innersuunneqarput.  
 

