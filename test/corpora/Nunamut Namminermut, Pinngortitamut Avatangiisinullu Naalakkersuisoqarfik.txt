Nunamut Namminermut, Pinngortitamut Avatangiisinullu Naalakkersuisoqarfik
Departementet for Indenrigsanliggender, Natur og Miljø
1/4
Naalisagaq
Referat
Sumi
Sted
Naalakkersuisut ataatsimiittarfiat / Naalakkersuisuts mødelokale
Sammisaq
Emne
Namminersorlutik Oqartussat KANUKOKA-llu akornanni aaqqissuusseqqinneq pillugu Politikkikkut Ataqatigiissaarisut ulloq 11. april 2011 nal. 15:00 ataatsimiinnerat.
Møde i Den Politiske Koordinationsgruppe om strukturreform den 11. april 2011 kl. 15:00
Peqataasut
Deltagere
Naalakkersuisut siulittaasuat Kuupik Kleist (KK), Siulittaasoq/Formand
Naalakkersuisunut ilaasortaq Anthon Frederiksen (AF)
KANUKOKA-p siulittaasua Martha Abelsen (MA)
Qeqqata Kommuniani Borgmesteri Hermann Berthelsen (HB)
Qaasuitsup Kommuniani pisortaaneq Henrik Rafn (HR)
Naalakkersuisoqarfimmi pisortaq Hans-Erik Bresson (HAEB)
KANUKOKA-mi pisortaq Martha Labansen (ML)
Najuutinngitsut
Fraværende
Ataatsimiinnermik imaqarniliortoq
Referent
Marianne Petersen
Ullormut oqaluuserisassat:
1. Ullormut oqaluuserisassat akuersissutigineqarnerat

2. Septembari 15-iani 2010-mi kingullermik ataatsimiinnermi imaqarniliamut siunnersuutip akuersissutigineqarnera (ilanngussaq 1)

3. Allaffissornikkut Ataqatigiissaarisut killiffittut nalunaarusiaat, innersuussutillu (ilanngussaq 2)
4. Ilaasortap Hermann Berthelsen-ip allagai (ilanngussaq 4)
5. Tusagassiuutitigut nalunaarutissatut missingersuutip akuersissutigineqarnera (ilanngussaq 3)
6. Tamalaat
12. apr 2011
Sagsnr. 2011-044481
Dok. Nr. 605605
Postboks 1614
3900 Nuuk
Tlf. (+299) 34 50 00
Fax (+299) 32 52 86
E-mail: nnpan@nanoq.gl
www.nanoq.gl
Kuupik Kleist tikilluaqqusivoq. KANUKOKA-p silulittaasuata Martha Abelsen immikkut tikilluaqqusaavoq, siullermeertumik ataatsimeeqataanerani. Oktober 2010-mi ataatsimiinnissaraluaq taamaatiinnarneqarsimavoq, assigiinngitsut peqqutaallutik.
Imm. 1-imut.
Ullormut oqaluuserisassat akuersissutigineqarput.
Imm. 2-mut.
Akuersissutigineqarpoq oqaaseqaateqarfigineqarluni imaqarniliami allaqqassasoq ataatsimiinnissani atortussat piffissaalluartillugu peqataasussanut nassiunneqartassasut, tamannalu anguniartuarneqassasoq. HB matumani ataatsimiinnermi kommunit aningasaqarnerat isertitaqarsinnaanerannullu periarfissat ilanngullugit pillugit oqaluuserisassatut ilanngussaqartussaagaluarneranut AF oqaaseqaateqarpoq. HB toqqammavilersuivoq maajimi Qaqortumi ataatsimiinnissaq utaqqineqassasoq, tassani ataatsimiinnermi kommunit aningaasaqarnerat pingaarnerutillugu oqallisigineqartussaammat.
Imm. 3-mut.
Tamanit isumaqatigineqarpoq suliassanik nuussuineq illuatungeriinni sukkanerusumik ingerlanneqartariaqaraluartoq. Anguniagassatut pilersaarusiamik piffissalersugaasumik suliaqartoqarsimanngilaq. AF toqqammavilersuivoq naalakkersuisoqarfinnit paasissutissanik pissarsinissaq ajornartorsiornarsimasoq. ML tamatumunnga isumaqataalluinnarpoq.
Isumaqatigineqarpoq oqariaatsimut suut taamaasa anguneqassasut imaluunniit angusaqanngilluinnassasoq atorneqassanngitsoq, ima paasillugu suliassaqarfiit ilaat (PPR-iusinnaavoq) misiligutitut nuunneqarsinnaasut kommunit tamarmik ataatsikkut nuussivigineqanngikkalaluarlutik.
Aalajangerneqarpoq allattorsimaffik 1 Namminersorlutik Oqartussat kommunillu isumaqatigiissutigisaat tulleriiaarinermi siulliunneqassasoq nukinnillu taanna atuiffiussasoq suliassaqarfiit tunniunneqarsinnaassammata. Tulleriiaarinermi pingaarnersiuisoqassaaq piffissamillu sinaakkusiisoqassaaq qaqugu suliassaqarfiit 2011-mi, 2012-imi aamma 2013-imi nuunneqarsinnaanerinik.
Suliassaqarfiit “oqimaatsut” allassimaffik 4-miittut 5-imiittullu (talittarfiit, mittarfiit, nioqqutissanik pilersuinermik kiffartuussinermik isumaqatigiissutit) isumaqatigiissutigineqanngitsut imaluunniit erseqqissaaffigineqarsimanngitsut allassimaffimmit peerneqassapput oqalliffinnili allani isumaqatiginninniarfigineqassapput suliassaqarfiit amerlasuut Akileraartarneq Atugarissaarnerlu pillugit Isumalioqatigiissitamut, Assartuussineq pillugu Isumalioqatigiissitamut, aamma Nunap Immikkoortuini Ineriartortitsineq pillugu Pilersaarummi attuumassuteqarsinnaammata. Nioqqutissanik pilersuinermi kiffartuussinermik isumaqatigiissutinut qanittumik oqaloqatigiinnissaq periaqartuusoq ML toqqammavilersuutigaa.
Nukissiorfiit allattorsimaffimmit peerneqarluinnassaaq qularineqanngitsumik Naalakkersuisut naapertorlugit kommuninut nuunneqartussanngimmat. Inissiaqarnermi tunngassutillit unitsikkallarneqassapput INI maajimi nalunaarusiamik saqqummiussaqassammat isummernissamut sunniuteqarsinnaasumik aammalu kommunini inissiaatileqatigiiffiit pillugit inatsisissatut siunnersuut suliarineqareerneranut.
Allaffissornikkut Ataqatigiissaarisut tulleriiaarinermi allassimaffimmik Naalakkersuisut isummernissaannik toqqammavissamik suliaqassapput matumani ukiup ingerlanerani suliassaqarfiit suut nuunneqarsinnaasut aamma suut 2012-imi 2013-imilu nuunneqarsinnnaasunik imaqartumik. Politikkikkut Ataqatigiissaarisut juunip aallartinnerani ataatsimeeqqissapput suliap ingerlateqqinneqarnissaa pillugu ilisimatitsissuteqarfiusumik.
Suliassaqarfiit nuunneqarnissaat pillugit aalajangiinissat il.il. Naalakkersuisunit aamma kommuninit akuersissutigineqarnissaat qulakkeerneqassaaq. Naalakkersuisunut
isummernissamik toqqammavissiap suliarineqarnissaanut nassiunneqannginnerani Kanukoka tusarniaaffigineqaqqaassaaq.
Imm. 4-mut.
HB 7. april ullulerneqartukkut allagaqarpoq matumani ataatsimiinnermi ilaatinneqarnissaanik kissaateqarluni. Tamanit HB isumaqatigineqarpoq tamatta sukkanerumik sulisinnaasugut suliassaqarfiit nuunneqarnerisa pitsaassusaat innarlinngikkaluarlugu. KK isummanik saqqummiussaqarpoq qanoq ililluni angusassanik pitsaanerusunik angusaqartoqarsinnaaneranik (tak. imm. 3). KK toqqammavilersuivoq illuatungeriit piumagunik sukkanerusumik ingerlatsinissaq qulakkeersinnaagaat.
Imm. 5-imut.
Tusagassiuutitigut nalunaarut allanngortineqassaaq qulaani taaneqartutut pingaarnersiuilluni tulleriiaarineq erseqqissaassutigalugu. Tusagassiuutinut nassiunneqannginnerani tamanut oqaaseqarfigisinnaanngorlugu nassiunneqaqqaassaaq.
Imm. 6-imut
Imaqarniliaq sukkasuumik allanneqassaaq peqataasunullu nassiunneqarluni.
