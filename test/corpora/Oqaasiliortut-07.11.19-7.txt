Oqaasiliortut ataatsimiinnerat 07.11.2019 nal. 9.30-12.00  Peqataasut: Oqaasiliortunit: Mariia Simonsen, Juaaka Lyberth, Knud Møller, Hans Kristian Olsen aamma Karen Ramsøe. Oqaasileriffimmit: Lisathe Møller, Katti Frederiksen.  1. Oqaluuserisassat allannguuteqartinneqarlutik akuersissutigineqarput. 2. Oqaasiliortut 19/9-2019 ataatsimiinnerannit imaqarniliaq akuerineqarpoq. 3. Siulittaasumit Oqaasileriffimmillu ilisimatitsissutit. a) Oqaasileriffimmit paasissutissat: b) Siulittaasumit ilisimatitsissut: Oqaasileriffimmit paasissutissat bilagitut ilanngunneqarput. Inatsisartut kultureqarnermut ataatsimiitialiannik ataatsimeeqateqarneq pillugu ilisimatitsinissaq tulliani ataatsimiinnissamut kinguartinneqarpoq. 4. Aalajangiiffissat a) Oqaasiliortut verdensmålit 17-it kalaallisut qulequtassaat eqqartoreerlugit pisortatigoortumik aalajangiivigivaat.  Pisortatigoortumik kalaallisut qulequttat aalajangiivigineqartut: English Dansk OQAASILIORTUT AKUERISAAT 07.11.19 No poverty Afskaf fattigdom Piitsuussuseq nungutillugu Zero hunger Stop sult Kaattoqassanngilaq Good health and well-being Sundhed og trivsel Peqqissuseq atugarissaarnerlu Quality education Kvalitetsuddannelse Ilinniartitaaneq pitsaassusilik Gender equality Ligestilling mellem kønnene Suiaassutsit naligiissitaanerat Clean water and sanitation Rent vand og sanitet Minguitsumik imeqarneq sukuluisaarnerlu Affordable and clean energy Bæredygtig energi Piujuartitsilluni nukissiorneq Decent work and economic growth Anstændige jobs og økonomisk vækst Suliffiit naapertuuttut aningaasarsiornikkullu siuariartorneq Industry, innovation and infrastructure Industri, innovation og infrastruktur Suliffissuit, nutaaliorneq attaveqaasersuutillu Reduced inequalities Mindre ulighed Naligiinnginneq minnerusoq Sustainable city and community Bæredygtige byer og lokalsamfund Inoqarfiit piujuartitsiffiusut Responsible consumption and production Ansvarligt forbrug og produktion Akisussaassuseqartumik atuineq tunisassiornerlu Climate action Klimaindsats Silap pissusia suliniuteqarfigalugu (Oqaasiliortunut ilaasortaq ataaseq uunga isumaqataanngilaq) Life below water Livet i havet Imaani uumassusillit Life on land Livet på land Nunami uumassusillit Peace and justice strong institutions Fred, retfærdighed og stærke institutioner Eqqissineq, naapertuilluarneq sullissiviillu qajannaatsut Partnerships for the goals Partnerskaber for handling Suleqatigiinnikkut anguniagaqarneq  5. Aternik akuersineq a) Ataatsimiinnerup siulianit maannamut (20/9-07/11-2019) inuit aqqi e-mailikkut suliarineqartut: i) Arnaaratsiannguaq 9/10 niviarsiaqqat aqqattut akuersissutigineqarpoq. Oqaasiliortunut ilaasortat tamarmik tallimaallutik ateq akuersissutigivaat. ii) Arnaraatsiannguaq 11/10 niviarsiaqqat aqqattut akuersissutigineqarpoq. Oqaasiliortunut ilaasortat tamarmik tallimaallutik ateq akuersissutigivaat. iii) Ernu (Erno) nukappiaqqat aqqattut akuersissutigineqarpoq. Oqaasiliortunut ilaasortat tamarmik tallimaallutik akuersissutigivaat. b) Dikka nukappiaqqat aqqattut qinnutigineqartoq Dikka tunumiutut angummik isumaqartinneqartoq Oqaasiliortunut ilaasortanit tallimaasunit tunumiut sumiorpaluutaanut attuumassuteqartillugu akuersissutigineqarpoq. 6. Aalajangiivigisassat allat a) Qallunaatut oqaaseq pissusilerissut (adjektiv) bæredygtig kingullermik ataatsimiinnermi kalaallisut taaguuserneqartoq piujuartitsineq eqqartoqqinneqarnerata kingunerisaanik pisortatigoortumik ima allanngortillugu taaguuteqartussatut aalajangiivigineqarpoq; piujuartitsisoq. 7. Ataatsimiinnissap tulliata ullulerneqarnera Tulliani ataatsimiinneq pissaaq novembarip 28-ianni 2019-imi nal. 9.30-12.00. 8. Tamalaat. Oqaasiliortut siulittaasuannit siunnersuutigineqarpoq Oqaasiliortunut ilaasortat taaguusersuutit tunngaviinik suleriaasiinillu pikkorissartinneqarnissartik kissaatigalugu. Siunnersuuteqartup siunnersuutigivaa decembarimi 2019-imi imaluunniit januaarimi 2020-mi pikkorissartinneqarumaarnissartik.   Ataatsimiinnermi peqataasut:  _____________________________ ______________________________ Mariia Simonsen Juaaka Lyberth siulittaasoq ilaasortaq  ______________________________ _______________________________ Hans Kristian Olsen Karen Ramsøe ilaasortaq ilaasortaq  ______________________________ Knud Møller ilaasortaq      