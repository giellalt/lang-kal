Oqaasiliortut ataatsimiinnerat pingasunngornermi 26.02.2020 nal. 9.30-12.00.

Peqataasut: 
Oqaasiliortut: Mariia Simonsen, Karen Ramsøe & Hans Kristian Olsen 
Oqaasileriffimmit: Lisathe Møller, Katti Frederiksen & Ane-Mette Broberg Damgaard
Peqataanngitsut:
Knud Møller aamma Juaaka Lyberth peqquteqartumik pisinnaannginnamik ataatsimeeqataanngillat.

1. Oqaluuserisassat ima isikkoqartillugit akuerineqarput
1. Oqaluuserisassat akuerineqarnerat
2. Kingullermik ataatsimiinnermit imaqarniliap akuerineqarnera
3. Siulittaasumit Oqaasileriffimmillu ilisimatitsissutit
4. Siulittaasup tullissaanik qinersineq, suleriaaseq § 2
5. Aalajangiivigisassat:
a. Atsiiniarnermi najoqqutassat nutarternissaannik siunnersuut
b. Aqqit akuerisat suiaassusersorneqarnerisa iluarsaanneqarnissaat 
c. Aternik qinnuteqaatini allaffissornikkut periusissamik allannguinissamik siunnersuut
6. Kalaallisut taaguusigassat:
a. falsk brev
b. oqaasiliaq 'avilortariaq' akuerineqassava? 
c. isikkamik arsannermi taaguusersuutit 563-it akuerineqarnerat
d. curlingforældre
7. Suliat allat pillugit ilisimatitsineq
a. Aqqit ataatsimiinnermit kingullermit saaffiginnissutigineqartut
8. Ataatsimiinnissap tulliata ullulerneqarnera
9. Tamalaat






Imaqarniliaq

2. Kingullermik ataatsimiinnermit imaqarniliap akuerineqarnera
Decembarip 17-ianni 2019-imi ataatsimiinnermit imaqarniliaq taaguutinik misissoqqaagassaqarnera peqqutigalugu akuerineqanngikkallarpoq
3. Siulittaasumit Oqaasileriffimmillu ilisimatitsissutit 
Oqaasileriffimmit ilisimatitsissutit tusaatissatut tiguneqarput.
4. Siulittaasup tullissaanik qinersineq, suleriaaseq § 2
Kinguartinneqarpoq.
5. Aalajangiivigisassat:
a. Atsiiniarnermi najoqqutassat ilaat ima allassimagaluartoq: ‘Siuliaqutit tallimanit amerlanerussanngillat’ allanngortinneqarpoq ima: ‘Siuliaqutit tallimanit amerlanerunissaat inassutigineqanngilaq’. Allanngortitsinermut pissutaavoq aqqit pillugit inatsimmi siuliaqutit qassiunissaannik allassimasoqanngimmat, taamaattumillu tallimanit amerlanerussanngitsut malittarisassani peqqussutigineqarsinnaanani. Taamaattoq inassutigineqarsinnaavoq tallimanit amerlanerussanngitsut.
b. Aqqit akuerisat suiaassusersorneqarnerisa iluarsaanneqarnissaat. 
i. Aterni akuerisatut nalunaarsukkani aqqit kikkunnit aterineqarsinnaanerisa nalunaarsornissaannik (suiaassusersorneqarnissaannik) Oqaasiliortut Oqaasileriffimmut pisinnaatitsipput. Tamatumani pineqarpoq ateq nukappiaqqamit, niviarsiaqqamit imaluunniit tamanit aterineqarsinnaanersoq. Suliaq naammassippat Oqaasiliortunut saqqummiunneqassaaq.
c. Aternik qinnuteqaatit allaffissornikkut suliarineqartarnerisa allannguutissaanik siunnersuut.
i. Oqaasileriffik Oqaasiliortunit pisinnaatinneqarpoq aqqit qinnutigineqartut, aternik akuersisarnermut malittarisassanik assortugassaanngitsumik unioqqutitsisut, soorlu allattaatsimut uniuuttumik allassimasut, ingerlaannaq itigartissinnaalissagai. Aqqit ataatsimiinnermit kingullermit saaffiginnissutigineqartut allattorsimaffiannut ilanngullugit Oqaasiliortunut ilisimatitsissutigineqartassapput.
6. Kalaallisut taaguusigassat:
a. falsk brev
   Kalaallisut taaguuserneqarpoq: allagaq peqquserluut.
b. oqaasiliaq 'avilortariaq' akuerineqassava? 
Oqaasiliortut aalajangerpaat spilledåse qanoq kalaallisut taaguuserneqassanersoq Facebookikkut siunnersuuteqartitsinikkut ingerlanneqaqqaassasoq 
c. Isikkamik arsaannermi taaguusersuutit 563-it akuerineqarnerat
Kinguartinneqarpoq suli iluarsisassaqarmat.
d. curlingforældre, qass. curlingforældre
i. kalaallisut taaguuserneqarpoq: nammalluni perorsaasoq (qass. nammallutik perorsaasut).
ii. curlingbarn kalaallisut taaguuserneqarpoq: nammallugu perorsagaq (qass. nammallugit perorsakkat).
7. Suliat allat pillugit ilisimatitsineq
Aqqit ataatsimiinnermit kingullermit saaffiginnissutigineqartut.
i. Ava nukappiaqqat aqqattut akuerisaareersoq saaffiginnissutigineqarpoq 16/12-19.
ii. Duuda niviarsiaqqat aqqattut qinnutigineqartoq itigartitsissutigineqarpoq 17/12-19. Allamiut aqqannit pilerfeqarpat Kirkeministeriamut qinnutigineqarsinnaanera innersuussutigineqarpoq. Tuuta niviarsiaqqat aqqattut akuerisaniittoq aamma taarsiullugu atsiunneqarsinnaasoq ilisimartitsissutigineqarpoq. 
iii. Rosing niviarsiaqqat aqqattut qinnutigineqarsimasoq Kirkeministeriamit Oqaasileriffimmut tusarniaassutigineqarpoq. Siuliaqutaanani naggataammat Kirkeministeriap itigartitsissutigaa. 
iv. Mouni niviarsiaqqat aqqattut qinnutigineqartoq Kirkeministeriamut innersuunneqarpoq.
v. Sorannguaq niviarsiaqqanit nukappiaqqanillu aterineqarsinnaasutut Oqaasiliortunit tamarmiusunit akuersissutigineqarpoq 3/2-20.
vi. Aajoora niviarsiaqqanit nukappiaqqanillu aterineqarsinnaasutut Oqaasiliortunit tamarmiusunit akuersissutgineqarpoq 4/2-20.
vii. Anorinnguaq niviarsiaqqanit nukappiaqqanillu aterineqarsinnaasutut Oqaasililiortunit tamarmiusunit akuersissutigineqarpoq 14/2-20.
viii. Ernitsiaq nukappiaqqat aqqattut qinnutigineqartoq Oqaasiliortut tamarmiullutik akuersissutigaat 21/2-20.
8. Ataatsimiinnissap tulliata ullulerneqarnera.
Oqaasiliortut isumasiorneqassapput ullut uku arlaat ataatsimiiffiusinnaanersut:
Sisamanngorneq 26/3-20, nal. 9.30-14.00,
Pingasunngorneq 1/4--2020 nal. 9.30 – 14.00.
9. Tamalaat.




Ataatsimiinnermi peqataasut:
_____________________________	            ______________________________
Mariia Simonsen		            Karen Ramsøe
siulittaasoq			            ilaasortaq

______________________________
Hans Kristian Olsen
ilaasortaq

Ataatsimeeqataanngitsut imaqarniliaq atuarsimallugu uppernarsarpaat:
______________________________               ______________________________________
Juaaka Lyberth		         Knud Møller
ilaasortaq			         ilaasortaq
